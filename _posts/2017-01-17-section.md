---
layout: default
sectionName: "section17"
prevSection: "section15"
nextSection: "section18"
class: "withText"
title: "IMPERIUL AUSTRIAC"
titleClass: "smallText"
subtitle: "Clujul devine parte a monarhiei habzburgice"
year: "1699"
yearDescription: ""
image: "section17-img.png"
description: "&nbsp;&nbsp;&nbsp;&nbsp;La sfârșitul secolului XVII, odată cu Tratatul de la Karlovitz din 1699, Clujul devine <em>parte a monarhiei habsburge,</em> intrând sub dominație austriacă.</br>
	&nbsp;&nbsp;&nbsp;&nbsp;După un acord silit semnat de Mihai Apafi I, cetatea Clujului a fost nevoită să găzduiască trupele ducelui de Lorena, asigurându-le un serviciu de 100 000 de florini. Cu toate acestea ostașii au și jefuit orașul și au cerut sume suplimentare de la contribuabili."
---

<h3>Clujul devine parte a monarhiei habsburge</h3>

La sfârșitul secolului XVII, odată cu Tratatul de la Karlovitz din 1699, Clujul devine parte a monarhiei habsburge, intrând sub dominație austriacă. După un acord silit semnat de Mihai Apafi I, cetatea Clujului a fost nevoită să găzduiască trupele ducelui de Lorena, asigurându-le un serviciu de 100 000 de florini. Cu toate acestea ostașii au și jefuit orașul și au cerut sume suplimentare de la contribuabili.

Generalul austriac Rabutin distruge în 1704 zidurile Clujului, pentru ca orașul să își piardă semnificația militară.

Începând cu 1715, armata habsburgă începe construirea fortificației Vauban Cetățuia, prima fortificație de acest fel din Transilvania.

<h3>Monarhia Habsburgică</h3>

Monarhia Habsburgică sau Imperiul Habsburgic este un apelativ neoficial printre istorici pentru țările și provinciile care au fost conduse de ramura austriacă junioară a Casei de Habsburg până în 1780, iar apoi de ramura succesoare a Casei de Habsburg-Lorena (descendenții rezultați din căsătoria Mariei Terezia cu Francisc Ștefan de Lorena) până în 1918. Monarhia a fost un stat compus, format din teritori din cadrul și dinafara Sfântului Imperiu Roman, unite doar prin persoana monarhului. Capitala dinastică a fost Viena, cu excepția perioadei dintre 1583 și 1611, când a fost mutată la Praga. Între 1804 și 1867 Monarhia Habsburgică a fost formal unificată ca Imperiul Austriac, iar între 1867 și 1918 ca Imperiul Austro-Ungar.

Capul Casei de Habsburg a fost deseori ales Sfânt Împărat Roman, până la destrămarea imperiului în 1806. Cele două entități nu au coincis teritorial niciodată, întrucât Monarhia Habsburg întrunea multe teritorii dinafara Sfântului Imperiu Roman, și în majoritatea timpului Imperiul era condus de alte dinastii. Monarhia Habsburg nu include toate teritoriile conduse de Habsburgi. Ramura senioară a condus Spania până în 1700, dar ea nu este de obicei inclusă în definiția "Monarhiei Habsburg" după domnia lui Carol al V-lea, care a divizat dinastia între ramurile sale austriacă și spaniolă până la abdicarea sa în 1556.

<h3>Cetățuia</h3>
Cetățuia a fost clădită între anii 1715 și 1735 cu ziduri sub formă de stea, o redută, un turn și era înconjurată de bastioane, conform cu planurile arhitectului militar Giovanni Murando Visconti[1], în exterior fiind înconjurată de un val de pamânt. Porțile de acces dinspre vest și sud nu mai există, au mai rămas în picioare doar cele din sud-est si nord. Deasupra porților și în interiorul incintei se aflau diferite clădiri care adăposteau spații administrative, o garnizoană și un depozit de armament.

Fortificația a fost ridicată cu scopul principal de a asigura controlul asupra orașului, după trecerea Transilvaniei sub stăpânire austriacă, dar a fost folosită de multe ori și ca închisoare, îndeosebi în perioada Revoluției de la 1848. Aici a fost întemnițat și executat la 11 mai 1849 pastorul sas Stephan Ludwig Roth, unul dintre eroii Revoluției.

Din vechea cetățuie a mai rămas puțin: o parte din ziduri, patru clădiri, iar reduta a fost transformată în Turnul Parașutiștilor. Întregul ansamblu a fost profund afectat de alunecările de teren din zonă.

Pe colina dealului a fost construit Hotelul Belvedere în perioada anilor 1970, iar în 1995 a fost înălțată o cruce imensă din fier, în locul celei distruse de comuniști în anii 50. Crucea inițială a fost ridicată în memoria celor întemnițați aici.

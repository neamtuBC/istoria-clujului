---
layout: default
sectionName: "section1"
prevSection: "home"
nextSection: "section2"
class: "withText"
title: "NEOLITIC"
titleClass: ""
subtitle: "Cultura Stracevo-Criș"
year: "5500"
yearDescription: "î.e.n"
image: "section1-img.png"
description: "&nbsp;&nbsp;&nbsp;&nbsp;Cea mai veche așezare umană din zona Clujului datează din neolitic. Aceasta a fost descoperită la <em>Gura Baciului</em>, lângă Suceag, în valea unui pârâu afluent al Nadășului și în apropierea dealului Hoia.</br>&nbsp;&nbsp;&nbsp;&nbsp;Așezarea este datată pe la <em>6.000-5.500 î.e.n</em>., fiind de altfel cea mai veche așezare umană descoperită în Transilvania. Descoperirea arheologică face parte din cultura Starčevo-Criș."
images:
- {alt: 'article 1 image1', url: 'article1-1.jpg'}
- {alt: 'article 1 image2', url: 'article1-2.jpg'}
- {alt: 'article 1 image3', url: 'article1-3.jpg'}
- {alt: 'article 1 image4', url: 'article1-4.jpg'}
---

<h3>Cea mai veche asezare din zona Clujului</h3>

 Cea mai veche așezare umană din zona Clujului datează din neolitic. Aceasta a fost descoperită la Gura Baciului, lângă Suceag, în valea unui pârâu afluent al Nadășului și în apropierea dealului Hoia. Așezarea este datată pe la 6.000-5.500 î.e.n., fiind de altfel cea mai veche așezare umană descoperită în Transilvania.[1] Descoperirea arheologică face parte din cultura Starčevo-Criș, din care s-au mai găsit urme în zona Clujului: în cartierul Mănăștur s-a descoperit un mormânt din aceeași cultură, iar pe actuala stradă a Memorandumului a fost găsită o așezare similară.

<h3>Neoliticul</h3>

Neoliticul (sau epoca pietrei lustruite) este o perioadă din istoria omenirii. Termenul a fost inventat în 1865 de istoricul John Lubbock. Neoliticul este penultima epocă a preistoriei și cea mai scurtă, ea a urmat după mezolitic și a precedat epoca metalelor, caracterizată prin folosirea uneltelor de piatră lustruită și metalurgiei primitive a cuprului, prin apariția agriculturii primitive, a creșterii vitelor și a olăriei.

Epoca neolitică urmeză pleistocenul final epipaleoliticul și holocenul timpuriu, mezoliticul. Neoliticul începe o dată cu practicarea agriculturii și se încheie o dată cu apariția metalurgiei specializate a cuprului în epoca cuprului sau eneolitic(chalcolithic). Termenul de neolitic nu se referă la o perioadă cronologică strictă, însă include o serie de manifestări economice comune, cum ar fi: uneltele din piatră lustruită; practicarea agriculturii și domesticirea animalelor. Unii specialiști au înlocuit termenul de neolitic cu termenul mai descriptiv de comunități sătești timpurii (în engleză: Early Village Communities), însă termenul nu a fost larg acceptat.

<h3> Cultrura Starčevo-Criș </h3>

Cultura Starčevo-Criș este o cultură neolitică, răspandită pe teritoriul României. Este prima cultură arheologică corespunzătoare procesului de neolitizare a spațiului de la nord de Dunăre. Contemporane ei sunt cultura Körös în Ungaria și cultura Starčevo în fosta Yugoslavie.

Manifestările culturale de tip Starčevo-Körös–Criș sunt, în general, considerate ca făcând parte dintr-un mare complex al neoliticului timpuriu răspandit în Tesalia, Macedonia, Bulgaria, ex-Yugoslavia, România și Ungaria. După cercetările începute de M. Gribić în 1928 în localitatea Starčevo din apropierea Belgradului la numai câțiva ani în Ungaria s-au făcut mai multe descoperiri de acest tip, definite de F. Tompa în 1941 ca fiind Cultura Körös, denumită astfel după râul Körös al cărui bazin hidrografic cuprinde o parte din vestul României și estul Ungariei, în România același râu purtând numele Criș. Stabilirea unor diferențe dintre descoperirile de tip Starčevo și cele de tip Körös a început încă de timpuriu de exemplu Vl. Milojčić în 1949 a precizat unele diferențieri pentru fazele mai târzii ale culturii Starčevo, fiind urmat ulterior de Bogdan Brukner în 1968 sau, mai recent, Nándor Kalicz.

În România descoperirile de acest tip au fost denumite la început Criș prin traducerea termenului de Körös din limba maghiară. Folosirea termenului de Criș pentru descoperirile din România s-a făcut și datorită situației politice a vremii încercându-se o așa numită naționalizare a acestei culturi. Nicolae Vlassa în lucrarea sa despre Cultura Criș în Transilvania publicată în 1966 folosește termenul Criș cu insistență chiar dacă se referă la descoperiri făcute în Ungaria. Ulterior în România se utilizează termenul Starčevo-Criș începând cu Dumitru Berciu apoi Vladimir Dumitrescu, Silvia Marinescu-Bîlcu sau Gheorghe Lazarovici, folosit și în prezent în arheologia românească. În general se consideră că manifestările Criș din România și Ungaria nu diferă din punct de vedere al culturii materiale și evoluției culturale cu manifestările de tip Starčevo din Serbia. Arheologia maghiară însă a separat într-o oarecare măsură descoperirile din Ungaria, cultura Körös de aici având chiar propriul sistem evolutiv diferit de sistemele românești sau cele din Serbia.

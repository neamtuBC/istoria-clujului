---
layout: default
sectionName: "section26"
prevSection: "section25"
nextSection: "footer"
class: "withImage"
title: "REVOLUȚIA DE LA 1989"
titleClass: ""
subtitle: "Sfârșitul regimului comunist din România"
year: "1989"
yearDescription: ""
image: "section26-img.png"
description: "&nbsp;&nbsp;&nbsp;&nbsp;Revoluţia din Decembrie 1989 în Cluj-Napoca a început după revoluţia de la Timişoara, cu aproape patru ore înaintea revoluţiei din capitală. 					</br>
&nbsp;&nbsp;&nbsp;&nbsp;<em>Cluj-Napoca</em> este cel de al doilea punct important al Revoluţiei Române din 17-22 Decembrie 1989, în ordinea reprimării mulţimilor, a tragerii, rănirii, împuşcării mortale, a apariţiei şi înregistrărilor primelor victime."
---

<h3>Revoluția Română din 1989</h3>

Revoluția Română din 1989 a constat într-o serie de proteste, lupte de stradă și demonstrații desfășurate în România, între 16 și 25 decembrie 1989, care au dus la căderea dictatorului Nicolae Ceaușescu și la sfârșitul regimului comunist din România. Demonstrațiile din ce în ce mai ample au culminat cu procesul și execuția soților Ceaușescu. Înainte de revoluția română, toate celelalte state est-europene trecuseră în mod pașnic la democrație; România a fost singura țară din blocul estic care a trecut printr-o revoluție violentă și în care conducătorii comuniști au fost executați.

<h3>Victime ale revoluției române din 1989 de la Cluj</h3>
<ul>
  <li>Decedați: Szabó Attila, Merca Aurel, Matiș Lucian (artist plastic), Jurja Sorinel Dorinel, Pedestru Horia (profesor), Marin Vergică, Tamasz Burgya Iosif, Cristurean Rodica, Egyedi Imre, Borbély István, Cioară Viorel, Țiclete Mihai Călin, Grigore Borș, Teodor Pop, Emil Ciortea, Ballai Csaba Zoltán, Ioan Valean, Ioan Inclezan, Corina Luminita Misan, Ioan Chira, Dinu Adrian Smical, Ioan Rusu, Gheorghe Adrian Nasc, Szabó Ștefan, Ioan Sabău, Alexandru Pop, Iosif Cionca, Fanel Ciupitu Chican </li>
  <li>Răniți: Nemeș Alexandru Călin (actor), Nagy Eugenº, Danea Mihaiº, Nagy Abaº, Lupșa Dorelº, Csudom Ștefanº, Machek Mircea Eduardº, Farkas Csilla Ildikoº, Suciu Ladislauº, Lăpușan Dorelº, Czegheni MArianaº, Feher Victorº, Bărdaș Liviaº, Mureșan Emilº, Ilea Danielº, Pașcu Traianº, Ducla Augustinº, Pastor Gheorghelº, Lung Ioana Danº, Doboș Mihai Odonº, Jașcău Vasileº, Nemeti Cristea Niculaeº, Falup Alexandrina Laurențiaº, Borhidi Ioanº, Durdeu Mariusº (6 ani), Bălan Ioan</li>
</ul>

  (notă: persoanele marcate cu simbolul º au fost împușcate în Piața Libertății din Cluj, vezi <a href="http://www.youtube.com/watch?v=H_NSfeWluxU">materialul fotografic</a>)

<h3>Călin Nemeș</h3>

Călin Alexandru Nemeș (n. 8 mai 1960, Cluj Napoca - d. 8 iulie 1993) a fost un actor clujean, care în timpul Revoluției din 1989 a fost împușcat și grav rănit în luptele de stradă din Cluj de soldați ai Armatei comandați de căpitanul Carp Dando, ofițer al Armatei române.[1]

Pe 21 decembrie 1989 a mers în Piața Libertății împreună cu un grup de prieteni printre care profesorul Ladiu, Lucian Matiș și profesorul Pedestru. În total, erau aproximativ 10 persoane mobilizate de artist care spunea că „trebuie să facem și noi ceva", referindu-se la manifestațiile din Timișoara. Grupul aflase că muncitorii din fabricile din Cluj au început să iasă în stradă așa că membrii grupului au hotărât să aștepte coloanele de muncitori în Piața Libertății. Pentru că muncitorii întârziau, fiind blocați de armată, cei din grup au început să strige "Timișoara-Timișoara " și "Libertate", grupului raliindu-și și alți cetățeni. De asemenea mulți alți cetățeni priveau de pe margine nefăcând însă semne clare de solidarizare cu manifestanții.

O dată cu sosirea celor trei plutoane ale Armatei în piață, mai mulți manifestanți printre care și Călin Nemeș și-au descheiat hainele, dezvelindu-și piepturile în semn demonstrativ în fața soldaților. La un anumit moment, Călin a ieșit din mulțimea de manifestanți aflați în locul care avea să devină Piața Libertății din Cluj și îndreptându-se către soldați a strigat „Trageți, am o singură inimă". Se pare că în două rânduri Călin Nemeș a avut contact fizic cu căpitanul Dando. Prima dată, acesta l-a îmbrâncit pe Călin și artistul a căzut la pământ. A doua oară, au căzut amândoi, moment în care s-a deschis focul la ordinul expres al căpitanului de armată care comanda dispozitivul.[4] Soldații au deschis focul către manifestanți fără avertismentele normale în astfel de cazuri. De asemenea, s-a tras înspre Călin Nemeș și căpitanul de armată care a fost și el rănit în incident.

Aproximativ 20 de persoane au fost rănite, înregistrându-se 13 morți. Deși inițial ambulanțele nu au fost lăsate să ia răniții, soldații executând foc asupra ambulanțelor sosite,[necesită citare] într-un final actorul a fost adus la spital unde a primit îngrijirile medicale.

Neresemnîndu-se cu onorurile și recompensele oferite de noua putere tuturor celor cărora le era îndatorată, Călin Nemeș după ce și-a revenit, a cerut cu insistență aducerea în fața justiției a celor răspunzători de moartea sau rănirea a zeci de demonstranți pașnici din centrul Clujului.

<h3>Lucian Matiș</h3>

Lucian Matiș a fost un artist plastic clujean care a murit în timpul Revoluției române din 1989, la Cluj. În același evenimente au murit alte peste 20 de persoane. Unul dintre cei mai cunoscuți supraviețuitori ai momentelor tragice din timpul manifestărilor revoluționare de la Cluj a fost prietenul său, actorul Călin Nemeș.

Între 1980 și 1982 a fost animatorul celei mai populare rockoteci din mediul studențesc - în subsolul Casei Matei de la Institutul de Arte Andreescu, club închis și transformat în discotecă din cauză că s-a pus o piesă din Phoenix. A fost un boem cu o existență socio-artistică zbuciumată și plină de premoniții.

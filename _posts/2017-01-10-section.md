---
layout: default
sectionName: "section10"
prevSection: "section9"
nextSection: "section11"
class: "withImage"
title: "SIGILIU ȘI TITLU DE ORAȘ"
titleClass: ""
subtitle: "Primul sigiuliu al orașului"
year: "1369"
yearDescription: ""
image: "section10-img.png"
description: "&nbsp;&nbsp;&nbsp;&nbsp;În anul 1316 regele Carol Robert de Anjou a scos Clujul din posesiunea Episcopiei Catolice de Alba Iulia și i-a acordat <em>personalitatea juridică de oraș.</em></br>
	&nbsp;&nbsp;&nbsp;&nbsp;Odată cu refacerea pe deplin a vieții orășeneși, Clujul a primit un sigiliu în anul 1369, sigiliu confirmat regal în 1377 de regele Ludovic de Anjou și folosit de atunci pe actele administrative, judecătorești și politice ale orașului"
---

<h3>Titlul de oraș</h3>

Carol Robert de Anjou, în dorința de a își crește încasările din taxe și vămi, printr-un act eliberat la 19 august 1316, acordă o serie de privilegii și libertăți Clujului. Decretul dorea totodată să consolideze puterea regelui, în dauna nobililor feudali și a clericilor. Localitatea este eliberată de sub stăpânirea episcopului, primește titlul de oraș (civitas) și unele drepturi de a se autoadministra pe plan juridic și bisericesc (printre acestea era și dreptul orașului de a își alege liber preotul și parohul). Cu această ocazie se începe ridicarea bisericii Sfântul Mihail.

Locuitorii Clujului primesc drepturi speciale, clarificându-se și obligațiile lor militare. Li se va garanta dreptul de proprietate asupra pământurilor din apropierea orașului, iar coloniștilor sași li se vor acorda scutiri de vamă pe întreg cuprinsul Transilvaniei.

<h3>Primul sigiuliu al orașului</h3>
Odată cu refacerea pe deplin a vieții orășeneși, Clujul a primit un sigiliu în anul 1369, sigiliu confirmat regal în 1377 de regele Ludovic de Anjou și folosit de atunci pe actele administrative, judecătorești și politice ale orașului.

Sigiliul era compus dintr-un zid crenelat de cetate și o poartă cu hersă (grilaj metalic sau din lemn masiv). Zidul simboliza statutul de oraș liber, care se supunea direct regelui sau principilor transivani și în același timp simboliza puterea militară, economică, culturală și politică a orașului.

Deasupra lor se află desenate 3 bastioane cilindrice crenelate, care din 1476 au devenit patrulatere. Aceasta s-a constituit în stema tradițională a orașului, care de altfel a fost înscrisă de-a lungul timpului și pe mai multe pe fragmente ale zidului cetății medievale clujene (pe strada Republicii; Bastionul Croitorilor), pe clădirea Primăriei din Piața Unirii, pe o lojă a Teatrului Național din Cluj, pe Obeliscul Carolina și în Biserica Sf. Mihail în partea stânga inferioară a portalului sacristiei, aflat pe latura nordică a corului.

Stema tradițională sau elemente ale ei au fost preluate de-a lungul timpului și de alte instituții clujene:
<ul>
	<li>Monetăria din Cluj, care a și bătut-o pe mai multe monede</li>
	<li>Tipografia înființată la Cluj, stema fiind tipărită pe coperta cărților tipărite aici</li>
	<li>Este și emblema vechii Universități din Cluj și a actualei Universități Babeș-Bolyai</li>
</ul>

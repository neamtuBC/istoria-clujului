---
layout: default
sectionName: "section4"
prevSection: "section3"
nextSection: "section5"
class: "withImage"
title: "EPOCA ROMANĂ"
titleClass: ""
subtitle: "Rang de colonie"
year: "160"
yearDescription: ""
image: "section4-img.png"
description: "&nbsp;&nbsp;&nbsp;&nbsp;Ulterior, în timpul domniei lui Marcus-Aurelius (160-180 d.Hr.) așezarea este avansată la rangul de colonie, sub numele de <em>Colonia Aurelia Napoca</em>, primind totodată privilegiul Ius Italicum, cel mai înalt statut urban din Imperiul roman.</br> &nbsp;&nbsp;&nbsp;&nbsp;Astfel, locuitorii beneficiau de importante drepturi și avantaje materiale, inclusiv scutirea de plata impozitelor pe terenuri."
---
<h3>Rangul de colonie</h3>

În timpul domniei lui Marcus-Aurelius (160-180 d.Hr.) așezarea este avansată la rangul de colonie, sub numele de Colonia Aurelia Napoca, primind totodată privilegiul Ius Italicum, cel mai înalt statut urban din Imperiul roman. Astfel, locuitorii beneficiau de importante drepturi și avantaje materiale, inclusiv scutirea de plata impozitelor pe terenuri.

În perioada 120-123 Hadrian reorganizează Dacia, creând Dacia Porolissensis, unitate administrativă situată la nord de Arieș și de Mureș. Important centru politic în timpul guvernării romane, Napoca a fost o perioadă, capitala Daciei Porolissensis și sediul procuratorului, care conducea provincia (procurator Augusti vice praedis).

Pe lângă înflorirea comerțului aici se practicau multiple meșteșuguri (prelucrarea pietrei, olăritul, prelucrarea metalelor, etc). Pe Bd. Eroilor a fost descoperit găsit un atelier din secolul al II-lea în care se confecționau fibule de bronz.

Mulți coloniști veniți aici găseau un vad bun pentru comerț - minereuri, produse agricole, obiecte de lux, sare (Cojocna, Sic, Ocna Dejului) ș.a.

Similar altor orașe romane, Napoca era condus de ordinul decurionilor, compus dintr-un număr de până la 50 de persoane care proveneau din rândul personalităților influente (proprietari de pământ, negustori, dregători, militari aflați în pensie). Deși juca un important rol politic și administrativ, orașul nu prezenta o importanță militară, neavând propria garnizoană. Protecția orașului era asigurată de garnizoana de la Gilău (ala Siliana), iar ulterior de Legiunea a V-a Macedonica de la Turda.

Colonizarea romană a acoperit întreaga suprafață a județului, fapt atestat de numeroase vestigii (Bologa, Cășeiu, etc). 

<h3>Procesul de colonizare in Dacia</h3>
În perioada stăpânirii romane (106 - 271), în provincia cucerită au loc evenimente și transformări importante:
<ul>
  <li>construirea a numeroase orașe, cetăți, castre și monumente</li>
  <li>construirea unei bogate rețele de drumuri pietruite</li>
  <li>exploatarea masivă a bogățiilor subsolului (aur, argint, sare etc.)</li>
</ul>
Coloniile erau locuite de coloni, adică cetățenii romani cu toate drepturile. Coloniile au constituit o lovitură grea pentru viața tradițională autohtonă, deoarece pe ele se sprijinea întreaga viață constituțională iar dacii au trebuit în cei 170 de ani să se adapteze prezenței zecilor de mii de romani, sau astfel spus, venirii printre ei a atâtor vorbitori de limbă latină.

Colonizatorii erau de două tipuri: civili și militari. Colonizarea cu civili în Dacia e aproape caz unic în vremea împăraților romani (conform lui Nicolae Iorga). Cei mai mulți coloniști au venit, firesc, din împrejurimile Daciei, și foarte puțini din inima imperiului, din Italia de astăzi, deoarece populația se rărise acolo, iar împărații au interzis colonizările cu cetățenii născuți în Peninsula Italică. Cei veniți din apropierea Daciei erau de obicei traci, înrudiți cu geții (dacii), vorbeau aceeași limbă, fapt ce a dus la o apropiere între ei. Din Imperiu au mai venit cei mai prigoniți, mai ales creștinii[5] și preoții lor.

Deși a avut o perioadă relativ scurtă, colonizarea Daciei cu oameni proveniți din toate provinciile imperiului a fost cea mai intensă, iar limba latină s-a impus ca lingua franca.

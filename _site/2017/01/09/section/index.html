<!DOCTYPE html>
<html>
  <head>
      <meta charset="utf-8">
      <meta http-equiv="X-UA-Compatible" content="IE=edge,chrome=1">
      <title>VENIREA SAȘILOR</title>
      <meta name="viewport" content="width=device-width">
      <link rel="shortcut icon" href="../../../../assets/img/favicon.png" />
      <link rel="stylesheet" href="../../../../assets/css/main.css">
  </head>
  <body>
    <div class="back">
      <div class="arrow arrowLeft">
        <a href="http://istoriaclujului.ml/#section9"><span></span></a>
      </div>
    </div>
    <div class="section-blog">
      <div class="text-wrap">
        <h2>VENIREA SAȘILOR</h2>
        <div class="separator">
          <span></span>
        </div>
        <p>Repopularea orașului</p>
      </div>
      <h3>Colonizarea sașilor</h3>

<p>Mari grupuri de coloniști sași încep să se așeze în cetatea Clujului începând cu domnia regelui Ștefan al V-lea al Ungariei (1272), după decimarea populației orașului din timpul atacurilor tătare. Astfel așezarea sporește ca număr de locuitori. Până în secolul al XV-lea Castrum Clus va dobândi o organizare urbană. Din statutul de cetate regală, Clujul va deveni cetate liberă regală.</p>

<p>Cetatea Clujului era un centru militar-administrativ, fiind condusă de către comitele regal. În fruntea cetății se afla castelanul. În chestiunile militare acesta apela la comandantul garnizoanei (princeps exercitus) și soldații acestuia. Pentru chestiunile administrative se folosea de slujbașii pe care îi avea.</p>

<p>În mare parte populația se compunea din mici proprietari de pământuri aflate în jurul cetătii. Existau însă și oameni liberi care lucrau pentru întreținerea fortificației și a garnizoanei. În cetate mai trăiau și udvornici (țărani agricultori). Ca urmare a procesului de colonizare cu coloniști sași (început la sfârșitul sec. XII), așezările din apropierea cetății se dezvoltă mult.</p>

<p>În 1270, în timpul episcopului Petrus Monoszló, cetatea și așezările din apropiere au fost donate de Ștefan al V-lea, regele Ungariei, Episcopiei Transilvaniei și Catedralei Sf. Mihail din Alba Iulia. Acest regim juridic a durat până în anul 1313. În această perioadă locuitorilor li s-a impus o fiscalitate excesivă, iar localitatea a fost considerată în continuare un sat. La începutul secolului XIV principala activitate a locuitorilor era agricultura, unii dintre ei începând însă să se ocupe cu negoț sau diverse meșteșuguri. Coloniștii sași încep să joace un rol important în dezvoltarea localității, prin producerea de numeroase obiecte meșteșugărești pe care le vindeau în Transilvania. Impozitele și taxele plătite de către aceștia pentru a ăși vinde obiectele încep să se constituie într-o sursă de venit tot mai consistentă pentru rege.</p>

<h3>Sași</h3>
<p>Sașii sau sașii transilvăneni (în germană Siebenbürger Sachsen, colocvial Sachsen, în dialectul săsesc Soxen) sunt o populație de origine etnică germană, stabilită în sudul și în nord-estul Transilvaniei începând cu mijlocul secolului al XII-lea.</p>

<h3>Colonizarea sașilor în Transilvania</h3>
<p>Colonizarea sașilor în Transilvania a fost inițiată de regele Géza al II-lea (1141-1162) al Ungariei, fiind justificată, în esență, prin rațiuni de ordin economic și militar. Timp de câteva decenii, sarcina principală a coloniștilor germani a fost apărarea graniței Regatului Ungar din sudul Transilvaniei. Procesul colonizării germane în Transilvania a continuat până spre sfârșitul secolului al XIII-lea și începutul veacului următor. Surse mai noi, lansează ipoteza că primii coloniști germani stabiliți în Transilvania sunt, de fapt, unii din germanii care, din aprilie până în octombrie 1096, participaseră la Cruciada țăranilor.</p>

    </div>
    <div class="blog-footer">
      <div class="footer-text">
        <p>Datele istorice preluate de pe   <a href="https://ro.wikipedia.org/wiki/Pagina_principal%C4%83">ro.wikipedia.org</a></br> Website dezvoltat de
          <a href="mailto:neamtu.bc@gmail.com">neamtu.bc@gmail.com</a>
        </p>
      </div>
    </div>
  </body>
</html>

<!DOCTYPE html>
<html>
  <head>
      <meta charset="utf-8">
      <meta http-equiv="X-UA-Compatible" content="IE=edge,chrome=1">
      <title>PERIOADA PREROMANĂ</title>
      <meta name="viewport" content="width=device-width">
      <link rel="shortcut icon" href="../../../../assets/img/favicon.png" />
      <link rel="stylesheet" href="../../../../assets/css/main.css">
  </head>
  <body>
    <div class="back">
      <div class="arrow arrowLeft">
        <a href="http://istoriaclujului.ml/#section2"><span></span></a>
      </div>
    </div>
    <div class="section-blog">
      <div class="text-wrap">
        <h2>PERIOADA PREROMANĂ</h2>
        <div class="separator">
          <span></span>
        </div>
        <p>Traco-daci și celți</p>
      </div>
      <h3>Locuirea în zonă dupa neolitic</h3>

<p>Locuirea în zonă a continuat cu intermitențe în epoca bronzului și a fierului, de atunci existând urme ale traco-dacilor și celților. Pe măsura dezvoltării unei economii bazate pe creșterea vitelor mari în Câmpia Pannoniei, a sporit importanța comerțului cu sare dinspre Câmpia Transilvaniei. Două căi majore, una nord-sud și alta est-vest se încrucișau în dreptul vadului de sub promontoriul de deal, numit azi Cetățuie. Este de presupus că aici va fi existat o cetate dacică, ce controla acest nod de comunicații și care va fi fost distrusă de fortificația austriacă, amplasată pe acest loc la începutul sec. XVIII. În ori ce caz urmele dacice din vatra orașului Cluj sunt sporadice, astfel încât nu este sigur că numele preroman Napoca, sau Napuca, a fost împrumutat de romani de la o așezare dacică din apropiere, sau va fi fost purtat de întreaga regiune situată pe cursul superior al Someșului Mic.</p>

<h3>Prima atestare</h3>
<p>Prima atestare documentară a unei așezări pe teritoriul de astăzi al Clujului a fost făcută de geograful grec Claudius Ptolemeu, care a menționat aici una dintre cele mai însemnate localități din Dacia, cu numele Napuca.</p>

<h3>Dacia</h3>
<p>Dacia era în antichitate țara locuită de geto-daci, care erau împărțiți într-un număr mai mare de state și ocupau un teritoriu cuprins între: râul Tisa (vest), râul Nistru și Marea Neagră (est), Dunăre (sud) și Carpații Păduroși (nord). În anumite părți chiar depășeau aceste hotare: spre est peste Nistru, “înaintând până spre Bug”, iar spre vest, “ajunseră până la Dunărea panonică”.</p>

<p>Regatul dacic a ajuns la cea mai mare întindere a sa în timpul regelui Burebista, având ca hotare: țărmul Mării Negre și Bugul - spre est, Cadrilaterul boem, Dunărea panonică și Morava - spre vest, Carpații Păduroși - spre nord, iar Muntele Haemus (lanțul Balcanilor) - spre sud. Capitala regatului era orașul Argedava.</p>

<h3>Geto-dacii</h3>
<p>Conform informațiilor rămase de la Strabon, dacii locuiau în zona muntoasă (și indică râul Mureș) până în partea superioară a Dunării (denumită Danubius - de la izvoare și până la Drobeta), iar geții stăpâneau partea de la cataracte, (astăzi Cazane) denumită Istru până la vărsarea acesteia în Marea Neagră. Tot el spune că “dacii au aceeași limbă cu geții” și că “elenii i-au socotit pe geți de neam tracic”. De asemenea Dio Cassius ce spune că regele getic Burebista i-a zdrobit pe boii și tauriscii conduși de regele Critasir, afirmă că Critasir a fost învins de daci, și păstrează denumirea luptătorilor armatei de geți sau daci pentru a denumi popoarele de la Nord.</p>

<p>Totuși prima relatare despre geți aparține lui Herodot care relatează campania din 514–512 î.Ch. a lui Darius împotriva sciților la nord de Marea Neagră, și arată că “înainte de a ajunge la Istru, biruie mai întâi pe geți care s-au crezut nemuritori”, iar despre faptul că au pierdut lupta spune: “ei (geții) au fost cei mai viteji și cei mai neînfricați dintre traci”.</p>

    </div>
    <div class="blog-footer">
      <div class="footer-text">
        <p>Datele istorice preluate de pe   <a href="https://ro.wikipedia.org/wiki/Pagina_principal%C4%83">ro.wikipedia.org</a></br> Website dezvoltat de
          <a href="mailto:neamtu.bc@gmail.com">neamtu.bc@gmail.com</a>
        </p>
      </div>
    </div>
  </body>
</html>

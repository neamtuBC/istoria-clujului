<!DOCTYPE html>
<html>
  <head>
      <meta charset="utf-8">
      <meta http-equiv="X-UA-Compatible" content="IE=edge,chrome=1">
      <title>ORAȘ LIBER ȘI EXTINDERE</title>
      <meta name="viewport" content="width=device-width">
      <link rel="shortcut icon" href="../../../../assets/img/favicon.png" />
      <link rel="stylesheet" href="../../../../assets/css/main.css">
  </head>
  <body>
    <div class="back">
      <div class="arrow arrowLeft">
        <a href="http://istoriaclujului.ml/#section11"><span></span></a>
      </div>
    </div>
    <div class="section-blog">
      <div class="text-wrap">
        <h2>ORAȘ LIBER ȘI EXTINDERE</h2>
        <div class="separator">
          <span></span>
        </div>
        <p>Construcția de ziduri de apărare</p>
      </div>
      <h3>Dreptul de extindere a orașului</h3>

<p>Împăratul romano-german Sigismund de Luxemburg, devenit totodată rege al Ungariei, a extins în anul 1405 privilegiile clujenilor, drept răsplată pentru seriozitatea lor. Astfel, clujenii primesc dreptul de a-și întări și înconjura orașul cu ziduri, de a ridica turnuri și metereze, de a le înconjura cu șanțuri, de a-și alege pe lângă judele orășenesc 12 jurați drept consilieri. Treptat, Clujul a devenit un centru pentru producția și schimbul de mărfuri. Orașul de atunci cuprindea o suprafață de circa 45 ha. Cei aproximativ 5.000 de locuitori erau în principal meșteșugari, negustori și funcționari, împreună cu familiile și slugile lor. Pe atunci populația era formată din sași, unguri și din români. Meșteșugurile mai dezvoltate din Cluj erau cojocăritul-blănăritul și măcelăritul. Sunt pomenite, de asemenea, breslele fierarilor (fabri), morarilor (molendinatori), berarilor (braxatori), croitorilor (sartori) și șelarilor (nerges).</p>

<h3>Noua cetate</h3>
<p>Suprafața noii cetăți (45 ha) era aproximativ dublă față de cea a primei incinte medievale, traseul (vezi harta) fiind de-a lungul Pârâului Țiganilor la est (actualele străzi Emil Isac și Samuil Micu), la nord în perimetrul dintre actualele străzi Potaissa și Mihail Kogălniceanu, respectiv Avram Iancu. La est urma linia străzii Baba Novac, Cuza Vodă, iar apoi continua pe partea nordică tot de-a lungul Canalul Morilor. Fortificația timpurie își păstrează funcțiile de apărare devenind un castellum al orașului. Incinta este practic terminată în preajma jumătății veacului al XV-lea, poarta de est fiind de exemplu ridicată în 1449. S-au folosit blocuri mari din piatră pentru ridicarea unor ziduri masive cu contraforți de întărire, creneluri și metereze, drum de strajă pe console de piatră cu scări de retragere.</p>

<p>O a doua etapă de construcție se întinde intre anii 1470 - 1507 când se construiesc între altele Poarta de vest și Turnul Podului.</p>

<p>În cele din urmă, lucrări importante sunt efectuate între 1515 și 1525, un edict din 1571 al regelui Ludovic al II-lea scutindu-i pe clujeni de taxe pentru eforturile lor de întărire a apărarii orașului. Cu totul particulare pentru regiune și perioadă sunt zidurile ridicate exclusiv în piatră și prevăzute cu creneluri. Celelalte fortificații ardelene renunțaseră la acea dată la astfel de rezolvări.</p>

<p>Fortificațiile erau impresionante, intra-muros-ul ocupând 45 de hectare. Accesul se făcea prin barbacane. Existau în total în jur de 20 de turnuri și porți care erau întreținute, pe timp de pace și apărate, pe timp de război de bresle meșteșugărești, al căror nume îl și purtau. Acestea erau:</p>
<ol>
  <li>Bastionul Croitorilor, ridicat sec. XVI-XVII, (existent și astăzi)</li>
  <li>Bastionul Tăbăcarilor</li>
  <li>Bastionul Zidarilor, ridicat sec. XVI-XVII, demolat 1810</li>
  <li>Bastionul Curelarilor, ridicat sec. XVI-XVII, demolat 1817</li>
  <li>Turnul de Poartă din Strada Turzii, ridicat sec. XV, demolat 1841</li>
  <li>Bastionul Postăvarilor, ridicat sec. XVI</li>
  <li>Bastionul Tâmplarilor, ridicat sec. XVI-XVII, demolat 1880</li>
  <li>Bastionul Pantofarilor, existent și astăzi</li>
  <li>Bastionul Fânului (zis și al Cizmarilor), ridicat sec. XV, demolat 1831</li>
  <li>Turnul de Poartă din Strada Mănășturului, zis și Turnul Cojocarilor, ridicat 1476, demolat 1843</li>
  <li>Bastionul Fierarilor, ridicat sec. XV, demolat 1796</li>
  <li>Bastionul Aurarilor, ridicat sec. XV, demolat 1859</li>
  <li>Poarta Apei</li>
  <li>Turnul de Poartă din Strada Podului, ridicat 1477, demolat 1868</li>
  <li>Turnul Lăcătușilor (sau Turnul de pe Strada Săpunului), zis și Turnul Pompierilor, ridicat 1574, existent și astăzi</li>
  <li>Bastionul cu creneluri italiene</li>
  <li>Bastionul Rotund</li>
  <li>Turnul de Poartă din Strada Ungurilor, ridicat sec. XV-XVI, demolat 1872</li>
  <li>Bastionul Olarilor</li>
  <li>Turnul de Poartă din Strada de Mijloc, ridicat 1449, demolat 1850</li>
</ol>

    </div>
    <div class="blog-footer">
      <div class="footer-text">
        <p>Datele istorice preluate de pe   <a href="https://ro.wikipedia.org/wiki/Pagina_principal%C4%83">ro.wikipedia.org</a></br> Website dezvoltat de
          <a href="mailto:neamtu.bc@gmail.com">neamtu.bc@gmail.com</a>
        </p>
      </div>
    </div>
  </body>
</html>

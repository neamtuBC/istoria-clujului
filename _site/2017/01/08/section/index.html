<!DOCTYPE html>
<html>
  <head>
      <meta charset="utf-8">
      <meta http-equiv="X-UA-Compatible" content="IE=edge,chrome=1">
      <title>MAREA INVAZIE MONGOLĂ</title>
      <meta name="viewport" content="width=device-width">
      <link rel="shortcut icon" href="../../../../assets/img/favicon.png" />
      <link rel="stylesheet" href="../../../../assets/css/main.css">
  </head>
  <body>
    <div class="back">
      <div class="arrow arrowLeft">
        <a href="http://istoriaclujului.ml/#section8"><span></span></a>
      </div>
    </div>
    <div class="section-blog">
      <div class="text-wrap">
        <h2>MAREA INVAZIE MONGOLĂ</h2>
        <div class="separator">
          <span></span>
        </div>
        <p>Cetatea este avariată</p>
      </div>
      <h3>Invazia tătarilor</h3>
<p>Viața Clujului a fost întreruptă în anul 1241 de invazia tătarilor, care cuceresc cetatea și ucid sau îi iau în robie pe locuitori. Clujul a fost serios avariat cu această ocazie, fiind însă pomenit în documente în 1275, când regele Ladislau al IV-lea Cumanul a reînnoit privilegiile pentru sașii care se vor așeza la villa Clusvar. Importanța sa militară va scădea totuși foarte mult, centrul militar-strategic devenind cetatea de la Lita, care prezenta avantajul de a fi mult mai ușor de apărat. În perioada care urmează așezarea de pe malul Someșului devine treptat una cu caracter mai mult agricol, fiind menționată de altfel în documentele vremii drept villa (sat). Astfel la jumătatea secolului al XIII-lea Clujul există doar ca o localitate rurală aflată în apropierea unei cetăți fără o importanță militară.</p>

<h3>Tătari</h3>
<p>Tătarii sunt un grup de popoare de origine mongolo-turco-turanică dispersați pe arii întinse ale Asiei dar prezenți pe arii restrânse și în anumite regiuni ale Europei de est.</p>

<h3>Tătari sau mongoli?</h3>
<p>Etnogeneza tătarilor de astăzi suscită controverse vii și puncte de vedere uneori contradictorii: prima teorie, mai veche, ai cărei partizani sunt îndeosebi autorii ruși, îi consideră pe vechii tătari ca fiind de origine mongolă. Al doilea punct de vedere, care capătă o pondere din ce în ce mai mare printre istorici, îi apreciază pe tătari, de la bun început, ca element component al lumii proto-turce.[1] Cunoscuți deja de cronicarii chinezi sub numele de „Da-da” sau „Ta-ta” și de cronicarii persani sub numele de „Tatar”, ei înșiși se numeau „Tatar”, în cronica autohtonă Istoria secretă a Mongolilor, epopee contemporană intrării lor pe scena istoriei universale la începutul secolului al XIII-lea.</p>

<p>Tătarii, care în secolul al V-lea trăiau în deșertul Gobi, după subjugarea lor în secolul al IX-lea de către dinastia Liao au migrat spre sud și au participat la fondarea Imperiului Mongol al lui Genghis Han.</p>

<p>O diferență fundamentală dintre mongoli și tătari constă azi în religiile diferite pe care aceștia le-au îmbrățișat: în timp ce mongolii practică budismul de orientare lamaistă, tatarii sunt musulmani suniți.</p>

    </div>
    <div class="blog-footer">
      <div class="footer-text">
        <p>Datele istorice preluate de pe   <a href="https://ro.wikipedia.org/wiki/Pagina_principal%C4%83">ro.wikipedia.org</a></br> Website dezvoltat de
          <a href="mailto:neamtu.bc@gmail.com">neamtu.bc@gmail.com</a>
        </p>
      </div>
    </div>
  </body>
</html>
